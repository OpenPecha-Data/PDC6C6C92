如彼所説八萬法蘊皆(15)此五中二蘊所攝。如是餘處諸蘊處界類亦(16)應然。

頌曰(17)如是餘蘊等 各隨其所應(18)攝在前説中 應審觀自相

(19)論曰。餘契經中諸蘊處界。隨應攝在前所説(20)中。如此論中所説蘊等。應審觀彼一一自(21)相。且諸經中説餘五蘊。謂戒定慧解脱解脱(22)智見五蘊。彼中戒蘊此色蘊攝。彼餘四蘊此(23)行蘊攝。又諸經説十遍處等。前八遍處。無貪(24)性故此法處攝。若兼助伴五蘊性故。即此意(25)處法處所攝。攝八勝處應知亦爾。空識遍(26)處。空無邊等四無色處四蘊性故。即此意處(27)法處所攝。五解脱處慧爲性故。此法處攝。若(28)兼助伴。即此聲意法處所攝。復有二處。謂(29)無想有情天處。及非想非非想處。初處即此(6c1)十處所攝。無香味故。後處即此意法處攝。(2)四蘊性故。又多界經説界差別。有六十二。(3)隨其所應當知皆此十八界攝。

