何法名為彼所簡擇因此傳佛說對法耶

頌曰有漏無漏法除道餘有為於彼漏隨增故說名有漏無漏謂道諦及三種無為謂虛空二滅此中空無礙擇滅謂離繫隨繫事各別畢竟礙當生別得非擇滅

論曰說一切法略有二種

謂有漏無漏有漏法云何

[除道餘有為]

謂除道諦餘有為法所以者何

[於彼漏隨增故說名有漏]

諸漏於中等隨隨增故緣滅道諦諸漏雖生而不隨增故非有漏不隨增義隨眠品中自當顯說已辯有漏

