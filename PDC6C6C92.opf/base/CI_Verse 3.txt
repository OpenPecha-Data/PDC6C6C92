何因說彼阿毘達磨

誰復先說阿毘達磨而今造論恭敬解釋

頌曰若離擇法定無餘能滅諸惑勝方便由惑世間漂有海因此傳佛說對法

論曰若離擇法無勝方便能滅諸惑諸惑能令世間漂轉生死大海因此傳佛說彼對法欲令世間得擇法故離說對法弟子不能於諸法相如理簡擇然佛世尊處處散說阿毘達磨大德迦多衍尼子等諸大聲聞結集安置猶如大德法救所集無常品等鄔拖南頌毘婆沙師傳說如此

