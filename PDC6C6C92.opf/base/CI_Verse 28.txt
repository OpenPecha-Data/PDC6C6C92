且彼經中所(4)説六界。地水火風四界已説。空識二界未説(5)其相。爲即虚空名爲空界。爲一切識名識(6)界耶。不爾云何。

頌曰(7)空界謂竅隙 傳説是明闇(8)識界有漏識 有情生所依

(9)論曰。諸有門窓及口鼻等。内外竅隙名爲空(10)界。如是竅隙云何應知。

傳説。竅隙即是明(11)闇。

非離明闇竅隙可取。故説空界明闇爲(12)體。應知此體不離晝夜。即此説名隣阿伽(13)色。傳説。阿伽謂積集色。極能爲礙故名阿(14)伽。此空界色與彼相隣。是故説名隣阿伽(15)色。有説。阿伽即空界色。此中無礙故名阿(16)伽。即阿伽色餘礙相隣。是故説名隣阿伽色。

(17)諸有漏識名爲識界。

云何不説諸無漏識(18)爲識界耶。由許六界

是諸有情生所依故。

(19)如是諸界從續生心至命終心恒持生故。(20)諸無漏法則不如是。彼六界中。前四即此觸(21)界所攝。第五即此色界所攝。第六即此七心(22)界攝。

