何謂對法

頌曰淨慧隨行名對法及能得此諸慧論

論曰慧謂擇法淨謂無漏淨慧眷屬名曰隨行如是總說無漏五蘊名為對法此則勝義阿毘達磨若說世俗阿毘達磨

即能得此諸慧及論

慧謂得此有漏修慧思聞生得慧及隨行論謂傳生無漏慧教此諸慧論是彼資糧故亦得名阿毘達磨釋此名者能持自相故名為法若勝義法唯是涅槃若法相法通四聖諦此能對向或能對觀故稱對法已釋對法

何故此論名對法藏

頌曰攝彼勝義依彼故此立對法俱舍名

論曰由彼對法論中勝義入此攝故此得藏名或此依彼從彼引生是彼所藏故亦名藏是故此論名對法藏

