何縁十處皆色蘊攝。唯於一(9)種立色處名。又十二處體皆是法。唯於一(10)種立法處名。頌曰

(11)爲差別最勝 攝多増上法(12)故一處名色 一名爲法處

(13)論曰。爲差別者。爲令了知境有境性種種(14)差別。故於色蘊就差別相建立十處不總(15)爲一。若無眼等差別想名。而體是色立名(16)色處。此爲眼等名所簡別。雖標總稱而即(17)別名。又諸色中色處最勝。故立通名。由有(18)對故。手等觸時即便變壞。及有見故。可示(19)在此在彼差別。又諸世間唯於此處同説(20)爲色。非於眼等。又爲差別立一法處。非(21)於一切。如色應知。又於此中攝受想等(22)衆多法故。應立通名。又増上法。所謂涅槃。(23)此中攝故獨立爲法。有餘師説。色處中有(24)二十種色最麁顯故。肉天聖慧三眼境故。獨(25)立色名。

