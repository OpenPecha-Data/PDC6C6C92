頌曰傳説五於四　四根於二種五八染淨中　各別爲増上

論曰。眼等五根各於四事能爲増上。一莊嚴身。二導養身。三生識等。四不共事。且眼耳根莊嚴身者。謂若盲聾身醜陋故。導養身者。謂因見聞避險難故。生識等者。謂發二識及相應故。不共事者。謂能見色聞聲別故。鼻舌身根莊嚴身者。如眼耳説。導養身者。謂於段食能受用故。生識等者。謂發三識及相應故。不共事者。謂嗅甞覺香味觸故。

[四根於二種]

女男命意。(3)各於二事能爲増上。且女男根二増上者。一有情異。二分別異。有情異者。由此二根令諸有情女男類別。分別異者。由此二根形相言音乳房等別。有説。此於染淨増上故言於二。所以者何。本性損壞(4)扇搋(5)半擇及(6)二形人無(7)不律儀無間斷善諸雜染法。亦無律儀得果離染諸清淨法。命根二者。謂於(8)衆同分能續及能持。意根二者。謂能續後有及自在隨行。能續後有者。如契經言。時健達縛於一心内隨一現前。謂或愛倶。或恚倶等。自在隨行者。如契經言。心能導世間
心能遍攝受如是心一法　皆自在隨行樂等五受。信等八根。

[五八染淨中 各別爲増上]

於染淨中如次増上。樂等五受染増上者。貪等隨眠所隨増故。信等八根淨増上者。諸清淨法隨(9)生長故。有餘師説。樂等於淨亦爲増上。如契經説。樂故心定。苦爲信依。亦出離依喜及憂捨。毘婆沙師傳説如此。有餘師説。能導養身非眼等用。是識増上。(10)識了方能避於險難。受段食故。見色等用亦非異識。故不共事於眼等根。不可立爲別増上用。故非由此眼等成根。若爾云何。

頌曰了自境増上　總立於六根從身立二根　女男性増上於同住雜染　清淨増上故應知命五受　信等立爲根未當知已知　具知根亦爾於得後後道　涅槃等増上

論曰。了自境者。謂六識身。眼等五根於能了別各別境識有増上用。第六意根於能了別一切境識有増上用。故眼等六各立爲根。豈不色等於能了識亦有増上應立爲根。境於識中無増上用。夫増上用謂勝自在。眼於所發了色識中最勝自在故名増上。於了衆色爲通因故。識隨眼根有明昧故。色則不然。二相違故。乃至意根於法亦爾。

[從身立二根　女男性増上]

從身復立女男根者。女男性中有増上故。女男根體不離身根。身一分中立此名故。如其次第。女男身中。此女男根有増上用。此處少異餘處身根故從身根別立爲二。女身形類音聲作業志樂差別。名爲女性。男身形類音聲作業志樂不同。名爲男性。二性差別由女男根故説女男根於二性増上。

於衆同分住中命根有増上用。於雜染中樂等五受有増上用。

於衆同分住中命根有増上用。於雜染中樂等五受有増上用。所以者何。由契經説於樂受貪隨増。於苦受瞋隨増。於不苦不樂受無明隨増故。於清淨中信等五根有増上用。所以者何。由此勢力伏諸煩惱引聖道故。言應知者。勸許一一各能爲根。

[未當知已知　具知根亦爾於得後後道　涅槃等増上]

三無漏根於得後後道涅槃等有増上用。言亦爾者。類顯一一各能爲根。謂未知當知根於得已知根道有増上用。已知根於得具知根道有増上用。(14a1)具知根於得涅槃有増上用。非心未解脱能(2)般涅槃故。等言爲顯復有異門。云何異門。謂見所斷煩惱滅中。未知當知根有増(3)上用。於修所斷煩惱滅中已知根有増上用。於現法樂住中具知根有増上用。由此能領受解脱喜樂故。若増上故立爲根者。無明等性應立爲根。無明等因於行等果。各各別有増上用故。又語具等應立爲根。語具手足大小便處。於語執行棄樂事中如其次第有増上故。如是等事不應立根。由所許根有如是相。

頌曰: 心所依此別　此住此雜染　此資糧此淨　由此量立根

論曰。心所依者。眼等六根。此内六處是有情本。此相差別由女男根。復由命根此一期住。此成雜染由五受根。此淨資糧由信等五。此成清淨由後三根。由此立根事皆究竟。是故不應許無明等及語具等亦立爲根。彼無此中増上用故。

復有餘師別説根相。頌曰: 或流轉所依　及生住受用　建立前十四　還滅後亦然

論曰。或言顯此是餘師意。約流轉還滅立二十二根。流轉所依謂眼等六。生由女男從彼生故。住由命根(4)仗彼住故。受用由五受因彼領納故。約此建立前十四根。還滅位中即約此四義類別故立後八根。還滅所依謂信等五。於三無漏由初故生。由次故住。由後受用。根量由此無減無増。即由此縁經立次第。不應語具於語爲根。待學差別語方成故。手足不應於執行事各立爲根。無異性故。謂即手足異處異相差別生時名執行故。又離手足亦有執行。如腹行類。是故手足不可於彼建立爲根。出大便處於能棄事不應立根。重物於空遍墮落故。又由風力引令出故。出小便處於生樂事不應立根。即女男根起此樂故。又諸喉齒眼瞼(5)支節應立爲根。於能呑嚼開閉屈申有力用故。或一切因於自所作有力用故皆應立根。彼雖有用非増上故不立根者。此語具等亦非増上不應立根。

此中眼等乃至男根如前已説。命根體是不相應故。不相應中自當廣辯。信等體是心所法故。心所法中亦當廣辯。樂等五受三無漏根。更無辯處故(6)今應釋。頌曰。

身不悦名苦　即此悦名樂　及三定心悦　餘處此名喜　心不悦名憂　中捨二無別　見修無學道　依九立三根

論曰。身謂身受。依身起故。即五識相應受。言不悦是損惱義。於身受内能損惱者名爲苦根。

.

所言悦者是攝益義。即身受内能攝益者名爲樂根。

.

及第三定心相應受能攝益者亦名樂根。第三定中無有身受。五識無故心悦名樂。

.

即此心悦除第三定。於下三地名爲喜根。第三靜慮心悦安靜離喜貪故唯名樂根。下三地中心悦麁動有喜貪故唯名喜根。

意識相應能損惱受。是心不悦名曰憂根。

中謂非悦非不悦即是不苦不樂受。此處中受名爲捨根。如是捨根爲是身受爲是心受。應言

通二。

何因此二總立一根。

此受在身心同無分別故。

在心苦樂多分別生。在身不然。隨境力故。阿羅漢等亦如是生故。此立根身心各別。捨無分別任運而生。是故立根身心合一。.又苦樂受在身在心爲損爲益。其相各異故別立根。捨在身心同無分別。非損非益其相無異。故總立根。

.

意樂喜捨信等五根。如是九根在於三道。如次建立三無漏根。謂在見道依意等九立(1)未知當知根。若在修道即依此九立(2)已知根。在(3)無學道亦依此九立具知根。如是三名因何而立。謂在見道有未曾知當知行轉故。説彼名未知當知。若在修道無未曾知但爲斷除餘隨眠故。即於彼境復數了知。是故説彼名爲已知。在無學道知己已知故名爲知。有此知者名爲具知。或習此知已成性者名爲具知。謂得盡智無生智故如實自知。我遍知苦不復遍知。乃至廣説。彼所有根名爲未知當知根等。

如是已釋根體不同。當辯諸門義類差別。此二十二根中幾有漏幾無漏。頌曰

唯無漏後三　有色命憂苦　當知唯有漏　通二餘九根

論曰。次前所説最後三根體唯無漏。是無垢義。垢之與漏名異體同。

See the full verse quoted previously.

七有色根及命憂苦一向有漏。七有色者。眼等五根及女男根。色蘊攝故。

.

意樂喜捨信等五根。此九皆通有漏無漏。有餘師説。信等五根亦唯無漏。故世尊説。若(4)全無此信等五根我説彼住外異生品。此非誠證。依無漏根説此言故。云何知然。先依無漏信等五根建立諸聖位差別已説此言故。或諸異生略有二種。一内二外。内謂不斷善根。外謂善根已斷。依外異生作如是説。若＊全無此信等五根。我説彼住外異生品。又契經説。有諸有情處在世間。或生或長。有上中下諸根差別。是佛猶未轉法輪時。故知信等亦通有漏。又世尊説。我若於此信等五根未如實知是集沒味過患出離。未能超此天人世間及魔梵等。乃至未能證得無上正等菩提。乃至廣説。非無漏法可作如是品類觀察故。信等五根通有漏無漏。

如是已説有漏無漏。二十二根中幾是異熟幾非異熟。頌曰。

命唯是異熟　憂及後八非　色意餘四受　一一皆通二

論曰。唯一命根定是異熟。若如是者。諸阿羅漢留多壽行此即命根。如是命根誰之異熟。如本論説。云何苾芻留多壽行。謂阿羅漢成就神通得心自在。若於僧衆若於別人以諸命縁衣鉢等物隨分布施。施已發願。即入第四邊際靜慮。從定起已心念口言。諸我能感富異熟業。願皆轉招壽異熟果。時彼能感富異熟業。則皆轉招壽異熟果。復有欲令引取宿業殘異熟果。彼説前生曾所受業有殘異熟。由今所修邊際定力引取受用。云何苾芻捨多壽行。謂阿羅漢成就神通得心自在。於僧衆等如前布施。施已發願。
即入第四邊際靜慮。從定起已心念口言。諸我能感壽異熟業。願皆轉招富異熟果。時彼能感壽異熟業。則皆轉招富異熟果。尊者妙音作如是説。彼起第四邊際定力引色界大種令身中現前。而彼大種或順壽行或違壽行。由此因縁或留壽行或捨壽行。應如是説。彼阿羅漢由此自在三摩地力轉去曾得宿業所生諸根大種住時勢分。(5)引取未曾定力所起諸根大種住時勢分。故此命根非是異熟。所餘一切皆是異熟。

.謂爲利益安樂他故。或爲聖教久住世故。觀知自身壽行將盡。觀他無此二種堪能(6)復何因縁捨多壽行。彼阿羅漢自觀住世於他利益安樂事少。或爲病等苦逼自身。如有頌言。

梵行妙成立　聖道已善修　壽盡時歡喜　猶如捨衆病

此中應知。依何處所誰能如是留捨壽行。謂三洲人女男相續。不時解脱得邊際定諸阿羅漢。由彼身中有自在定無煩惱故。經説。世尊留多命行捨多壽行。命壽何別。有言。無別。如本論言。云何命根。謂三界壽。有餘師説。先世業果名爲壽行。現在業果名爲命行。有説。由此衆同分住名爲壽行。由此暫住名爲命行。多言爲顯留捨多(7)念命行壽行非一刹那。命行壽行有留捨故。有説。此言爲遮有一命壽實體經多時住。有説。此言爲顯無一實命壽體。但於多行假立如是命壽二名。若謂不然。不應言行。世尊何故捨多壽行留多命行。爲顯於死得自在故捨多壽行。爲顯於活得自在故留多命行。唯留三月不増減者。越此更無所化事故。減此利生不究竟故。又爲成立先自稱言我善修行四神足故。欲住一劫或一劫餘。如心所期則便能住。.毘婆沙師作如是説。顯今能伏蘊死二魔。世尊先於菩提樹下。已伏天魔煩惱魔故。傍論已竟。

正論應辯。

.

.

憂根及後信等八根皆非異熟。是有記故。餘皆通二。義准已成。謂七色意根除憂餘四受十二一一皆通二類。七有色根若所長養則非異熟。餘皆異熟。意及四受若善染汚。若(1)威儀路及(2)工巧處。并(3)能變化。隨其所應亦非異熟。餘皆異熟。.若説憂根非異熟者。此經所説當云何通。如契經言。有三種業。順喜受業。順憂受業。順捨受業。依受相應言順無過。謂業與憂相應故名順憂受業。如觸與樂相應説名順樂受觸。若爾順喜順捨受業亦應如是。一經説故。隨汝所欲於我無違。異熟相應理皆無失。無逃難處。作此通經理實何因。憂非異熟。以憂分別差別所生。止息亦然。異熟不爾。若爾喜根應非異熟。亦由分別生及止息故。若許憂根是異熟者。造無間業已因即生憂。此業爾時應名果已熟。亦應如是徴難喜根。若許喜根是異熟者。造勝福業已因即生喜。此業爾時應名果已熟。毘婆沙師咸作是説。已離欲者無憂根故。異熟不然故非異熟。若爾應説離欲有情異熟喜根何相知有。隨彼有相此相亦然。謂善喜根此位容有。無記異熟應類非無。於此位中憂一切種無容有故定非異熟。眼等八根。若在善趣是善異熟。若在惡趣是惡異熟。意根隨在善趣惡趣。是倶異熟。喜樂捨根隨在何趣是善異熟。苦根隨在善趣惡趣是惡異熟。於善趣中有二形者唯根處所。不善業招善趣色根。善業引故。

如是已説是異熟等。二十二根中幾有異熟幾無異熟。.

頌曰憂定有異熟　前八後三無意餘受信等　一一皆通二

論曰。如前所諍憂根。當知定有異熟。依唯越義頌説定聲。謂顯憂根唯有異熟兼具二義故越次説。具二義者。憂非無記。強思起故。亦非無漏。唯散地故。由此越次先説憂根定有異熟。

See the full verse quoted previously.

