既言無表大種所造。大種云何。

頌曰大種謂四界即地水火風能成持等業堅濕煖動性

論曰。地水火風能持自相及所造色。故名爲界。如是四界亦名大種。一切餘色所依性故。體寛廣故。或於地等増盛聚中。形相大故。或起種種大事用故。此四大種能成何業。

See the full verse quoted previously

如其次第能成持攝熟長四業。地界能持。水界能攝。火界能熟。風界能長。長謂増盛。或復流引。業用既爾。自性云何。如其次第。

即用堅濕煖動爲性。

地界堅性。水界濕性。火界煖性。風界動性。由此能引大種造色。令其相續生至餘方。如吹燈光。故名爲動。品類足論及契經言。云何名風界。謂輕等動性。復説輕性爲所造色。故應風界動爲自性。擧業顯體故亦言輕。

