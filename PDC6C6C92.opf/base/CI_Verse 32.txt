如是已説有漏(9)無漏。十八界中幾有尋有伺。幾無尋唯伺。幾(10)無尋無伺。

頌曰(11)五識唯尋伺 後三三餘無

(12)論曰。眼等五識有尋有伺。由與尋伺恒共(13)相應。以行相麁外門轉故。顯義決定。故説(14)唯言。

See the full verse quoted previously

後三謂是意法意識。根境識中各居後(15)故。此後三界皆通三品。意界意識界及相應(16)法界除尋與伺。若在欲界初靜慮中有尋(17)有伺。靜慮中間無尋唯伺。第二靜慮以上諸(18)地乃至有頂無尋無伺。法界所攝非相應(19)法。靜慮中間伺亦如是。尋一切時無尋唯伺。(20)無第二尋故。但伺相應故。伺在欲界初靜(21)慮中三品不收。應名何等。此應名曰無(22)伺唯尋。無第二伺故。但尋相應故。由此故(23)言有尋伺地有四品法。一有尋有伺。謂除(24)尋伺餘相應法。二無尋唯伺。謂即是尋。三無(25)尋無伺。謂即一切非相應法。四無伺唯尋。謂(26)即是伺。

餘十色界尋伺倶無。常與尋伺不(27)相應故。

