於此所說有為法中

頌曰有漏名取蘊亦說為有諍及苦集世間見處三有等

論曰此何所立謂立取蘊亦名為蘊或有唯蘊而非取蘊謂無漏行煩惱名取蘊從取生故名取蘊如草糠火或蘊屬取故名取蘊如帝王臣或蘊生取故名取蘊如花果樹此有漏法亦名

有諍

煩惱名諍觸動善品故損害自他故諍隨增故名為有諍猶如有漏

[及苦集世間見處三有等]

亦名為苦違聖心故亦名為集能招苦故亦名世間可毀壞故有對治故亦名見處見住其中隨增眠故亦名三有有因有依三有攝故如是等類是有漏法隨義別名

