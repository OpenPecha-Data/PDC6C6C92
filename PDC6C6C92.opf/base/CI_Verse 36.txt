如是已説可積集等。十八(9a1)界中。幾能斫幾所斫。幾能燒幾所燒。幾能稱(2)幾所稱。

頌曰(3)謂唯外四界 能斫及所斫(4)亦所燒能稱 能燒所稱諍

(5)論曰。色香味觸成斧薪等。此即名爲能斫(6)所斫。何法名斫。薪等色聚相逼續生。斧等(7)分隔令各續起。此法名斫。身等色根不名(8)所斫。非可全斷令成二故。非身根等可成(9)二分。支分離身則無根故。又身根等亦非(10)能斫。以淨妙故如珠寶光。如能斫所斫體(11)唯外四界。

所燒能稱其體亦爾。

謂唯外四界(12)名所燒能稱。身等色根亦非二事。以淨妙(13)故如珠寶光。聲界總非。不相續故。

能燒所(14)稱有異諍論。

謂或有説。能燒所稱體亦如(15)前。唯外四界。或復有説。唯有火界可名能(16)燒。所稱唯重。

